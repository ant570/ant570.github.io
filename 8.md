## Fabuła
Frodo, Powiernik Pierścienia, musi uciekać z rodzinnego Shire przed sługami Saurona, Czarnymi Jeźdźcami, którzy chcą mu odebrać Pierścień. Dołączają do niego Sam, Merry i Pippin, ruszają na spotkanie z Gandalfem. Finalnie do niego nie dochodzi, a hobbici wpadają w tarapaty. Ratuje ich elfka Arwena i zabiera ich do Rivendell, gdzie w końcu spotykają się z czarodziejem.
Ojciec Arweny, Elrond, zwołuje naradę, w której uczestniczą przedstawiciele elfów, krasnoludów i ludzi, a także Gandalf oraz Frodo (jak się później okazuje, na spotkaniu było więcej niziołków). Przywódca elfów oznajmia, że Pierścień trzeba zniszczyć w Górze Przeznaczenia.
W czasie Narady u Elronda – gdy pozostali uczestnicy kłócą się o Pierścień, Frodo zgłasza się na ochotnika, który weźmie na siebie ciężar i zaniesie Pierścień do Mordoru. Dołączają do niego przedstawiciele innych ras, formuje się tytułową Drużyna Pierścienia.
